-2-

singulis rebus quae dialecti propriae sunt, satis fere ab
aliis disputatum est. Adicio glossarum Creticarum quae apud
scriptores veteres exstant, grammaticos maxime et lexicogra-
phos, collectionem, quibus vera dialecti species et forma dilu-
cidius appareat. Succedent deo volente tituli Cretici, ut quasi
uno obtutu omnes dialecti reliquias comprehendere liceat.

g. 1. De Creticarum dialectorum varietate.

Creta insula quoniam in medio mari posita et soli fecundi-
tate et caeli iucunditate eximia colonos allexit, mirum esse
non debet, quod antiquitus variae gentes insulam incolebant,
quarum sua quaeque lingua loquebatur. Accedit testimonium
locupletissimum Homeri, qui 111 Od. l. τ, 172 haec dicentem
Ulixem inducit:

Κρήτη τις γαῖ’ ἔστι, με’σῳ ἓν) οἷ’νοπι πόντῳ

καλὴ καὶ πίειρα, περίρρυτος· ἓν ὁ) ἄνθρωποι

πολλοί, ἀπειρέσιοι. καὶ ἐννήκοντα πόληες·

ἄλλη δ’ ἄλλων γλῶσσα μεμιγμένη· ἕν μὲν Ἀχαιοί,

ἓν δ’ Ἐτεόκρητες μεγαλήτορες, ἓν δὲ Κύδωνες

Δωριέες τε τριχάϊκες ὁῖοί τε Πελασγοί.
In quo nihil attinet quaerere cum Hoeckio (Creta a. a. O. II,
5 sqq), cuius populi pars Cydones et Eteoeretes fuerint. Ne
id quidem refert, utrum barbari Cretam incoluerint ante adven-
tum colonorum Doriensium an Graeca lingua locuti sint Eteo-
creteS, quoniam nulla huius aetatis linguae vestigia super-
sunt. Hoe certe constat ea quae servata sunt dialecti monumenta
ad Doriensium linguam maximam partem referenda esse. Quodsi
Homeri temporibus sua quaeque gens. dialecto usa est, postea
Doridem magis magisque invaluisse videmus, donec sola tota
insula regnavit. Haec Doris utrum ex mitiore an ex severiore
genere fuerit, mox videbimus. Illud certum est, hanc Doricam
linguam ea aetate quae secuta est paulatim ad vulgaris ser-
monis similitudinem delapsam esse. Insigne huius rei testi-
monium invenitur in Gortyniorum dialecto, quam per nonnul-
lorum saeculorum seriem persequi licet. Cum enim antiquissimum
non solum huius, sed totius Creticae dialecti documentum,
quod non recentius esse Olympiade quinquagesima ipsis literarum
formis probatur (v. Kirchhoff, Stud. zur Geseh. d. griech. Alphab.

