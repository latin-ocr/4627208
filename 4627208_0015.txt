DE UNIVERSA GRETIGAE DIALECTI INDOLE.

 

Cretica dialectus quin in Doricarum dialectorum numerum
recte referatur dubitari non potest. Plerique tamen eorum qui
de hac re opiniones protulerunt unam et simplicem dialectum
esse putaverunt. In quo mihi neque historiam, ut ita dicam,
dialecti respexisse neque intellexisse videntur non exigua discri-
mina intercedere inter singularum Creticarum urbium linguas.
Missum nunc facio quod ex aliis dialectis vel linguis non Graecis
fortasse nonnulla dialectus recepit. De quo alius erit locus
disputandi. Et veteres quidem scriptores linguam Creticam
mixtam non esse putavisse eo apparet quod fere non ‚loquuntur
nisi de universa dialecto. Velut θιός pro θεός Cretibus tribuit
Hesychius, quamquam in permultis titulis θεός invenitur, item-
que τέορ pro σοί, quod omnium Cretensium commune esse vult,
in sola Gortyniorum lingua usitatum fuisse verisimile est, quo-
niam nisi in hac σ in ρ mutati nullum vestigium superest.
Unu's glossographorum Porsillus Hierapytnius has singularum
urbium dissimilitudines spectasse videtur. Scholiasta enim in
Hom. Od. γ 444 in Crameri Anecd. Par. III, p. 436, ubi de
ἅμνιον vocabulo scribit, haec affert ex illius commentariis:
Πόρσιλλος δὲ ὅ Ἶεραπύτνιος παρὰ Ἶεραπυτνίοις ἔτι σώζεσθαι τὴν
φωνὴν αῗμνιον ὸασέως μετὰ τοῦ ι καταρχὴν προφερομένην παρὰ
τὸ αἷμα. Neque tamen in his verbis neque in glossis quae
apud Hesychium exstant Gortyniorum, Cydoniatarum, Polyrrhe-
niorum eae vocabulorum formae deprehenduntur quae contra
communem dialecti normam peculiari civium more efferantur,
sed ea tantum vocabula quae ceteris Cretensibus ignota apud
solos unius urbis cives ex antiquitate servata sint. Itemque
qui nostra aetate de Cretica dialecto scripserunt, omnes fere
has singularum dialectorum insulae dissimilitudines neglexerunt.

Hanc igitur dialecti varietatem in initio pono, cum insti-

tuerim de universa Creticae linguae indole disserere. Nam de
1

